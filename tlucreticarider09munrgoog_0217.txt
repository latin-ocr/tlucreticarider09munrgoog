VI 171

tollitur in nubis. quo cum bene seminar aquarum
multa modis multis convenere undique adaucta,
confertae nubes umorem mittere certant

‚ dupliciter3 nam vis venti contrudit et ipsa 510

copia nimborum turba maiore coacta

urget, de supero premit ac facit effluere imbris.
praeterea cum rarescunt quoque nubila ventis

aut dissolvuntur, solis super icta calore,

mittunt umorem pluvium stillantque‚ quasi igni 515
cera super calido tabescens multa liquescat. '
sed vemens imber fit, ubi vementer utraque

nubila vi cumulata premuntur et impete venti.

atque tenere diu pluviae longumque morari
consuerunt, ubi multa cientur semina aquarum 52⁰
atque aliis aliae nubes nimbique rigantes

insuper atque omni vulgo de parte feruntur,

terraque cum fumans umorem tota redhalat.

hic ubi sol radiis tempestatem inter opacam -
adversa fulsit nimborum aspargine contra, 525
tum color in nigris existit nubibus arqui.

Cetera quae sorsum crescunt sorsumque creantur,
et quae concrescunt in nubibus, omnia, prorsum
omnia, nix venti grando gelidaeque pruinae
et vis magna geli, magnum duramen aquarum, Ι 530
et mora quae fluvios passim refrenat euntis,
perfacilest tamen haec reperire animoque videre
omnia quo pacto fiant quareve creentur,

cum bene cognoris elementis reddita quae sint
N unc age quae ratio terrai motibus extet {KQ

percipe. et in primis terram fac ut esse rearis

supter item ut supera ventosis undique plenam
speluncis multosque lacus multasque lucunas

in gremio gerere et rupes deruptaque saxa;
multaque sub tergo terrai flumina tecta ⁶40
volvere vi fluctus smnmersaque saxa putandumst.
undique enim similem esse sui res postulat ipsa.

his igitur rebus subiunctis suppositisque

terra superne tremit magnis concussa ruinis,

subter ubi ingentis speluncas subruit aetas3 ⁵15
quippe cadunt toti montes magnoque repento

