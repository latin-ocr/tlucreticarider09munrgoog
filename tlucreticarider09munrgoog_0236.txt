190 VI

interclusa anima nimia ab dulcedine aquarum,
multaque per populi passim loca prompta viasque
languida semanimo cum corpore membra videres
horrida paedore et pannis cooperta perire

corporis inluvie, pelli super ossibus una, 127‚Å∞
ulceribus taetris prope iam. sordique sepulta.

omnia denique sancta deum delubra replerat
corporibus mors exanimis onerataque passim

cuncta cadaveribus caelestum templa tenebat,
hospitibus loca quae complerant aedituenteS. 1275
nec iam religio divom nec ,numina magni
pendebantur enim: praesens dolor exsuperabat.

nec mos ille sepulturae remanebat in urbe,

quo pius hic populus semper consuerat humari3
perturbatus enim totus trepidabat, et unus 1200
quisque suum pro re praesenti maestus humabat.
multaque res subita et paupertas horrida suasit.
namque suos consanguineos aliena rogorum

insuper extructa ingenti clamore locabant
subdebantque faces, multo cum sanguine saepe uss
rixantes potius quam corpora desererentur. ,

