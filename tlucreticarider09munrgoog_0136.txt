90 IIII

multa minuta, iaci quae possint ordine eodem

quo fuerint et formai servare figuram,

et multo citius, quanto min'us indupediri ⁷0
pauca queunt et sunt in prima fronte locata.

nam certe iacere ac largiri multa videmuS,

non solum ex alto penitusque, ut diximus ante,
verum de summis ipsum quoque saepe colorem.

et volgo faciunt id lutea russaque vela · 75
et ferrugina, cum magnis intenta theatris

per malos volgata trabesque trementia flutant.
namque ibi consessum caveai supter et omnem
scaenai speciem, patrum coetumque decorum
inficiunt coguntque suo fluitare colore. so
et quanto circum mage suut inclusa theatri

moenibu'‚ tam magis haec intus perfusa lepore

omnia conrident correpta luce diei.

ergo lintea de summo cum corpore fucum

mittunt, effigias quoque debent mittere tenvis 8⁵
res quaeque, ex summo quoniam iaculantur utraque.
sunt igitur iam formarum vestigia certa

quae volgo volitant suptili praedita filo

nec singillatim possunt secreta videri.

praeterea omnis odor fumus vapor atque aliae res 9⁰
consimiles ideo diffusae e rebus abundant,

ex alto quia dum veniunt intrinsecus ortae,
scinduntur per iter flexum, nec recta viarum

ostia sunt qua contendant exire coortae.

at contra tenuis summi membrana coloris ⁰5
cum iacitur, nil est quod eam discerpere possit,

in promptu quoniam est in prima fronte locata.
postremo speculis in aqua splendoreque in omui
quaecumque apparent nobis simulacra, necessest,
quandoquidem simili specie sunt praedita rerum 100
extima, imaginibus missis consistere rerum.

ΝΛΜ CUR ILLA CADANT MAGIS AB REBUSQUE. REOEDANT

ΝΛΜ QUAE TENVIA SUNT HISCENDIST NULLA POTESTAS

sunt igitur tenues formae rerum similesque

effigiae, singillatim quas cernere nemo 105
cum possit tamen, adsiduo crebroque repulsu
reiectae reddunt speculorum ex aequore visum,

d—k

