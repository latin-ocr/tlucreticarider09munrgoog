162 VI

ignem, continuo ut magno clamore trucidet;
ut calidis candens ferrum e fornacibus olim
stridit, ubi in gelidum propere demersimus imbrem.
aridior porro si nubes accipit ignem, ιω
uritur ingenti sonitu succensa repente3
lauricomos ut si per montis flamma vagetur
turbine ventorum comburens impete magn03
nec res ulla magis quam Phoebi Delphica laurus
terribili sonitu flamma. crepitante crematur. 155
denique saepe geli multus fragor atque ruina
grandinis in magnis sonitum dat nubibus altc.
ventus enim cum confercit, franguntur, in artum,
concreti montes nimborum et grandine mixti.

Fulgit item, nubes ignis cum semina multa ιω
excussere suo concursu3 ceu lapidem si
percutiat lapis aut ferrum3 nam tum quoque lumen
exilit et claras scintillas dissipat ignis.
sed tonitrum fit uti post auribus accipiamus,
fulgere quam cernant oculi, quia semper ad auris 165
tardius adveniunt quam visum quae moveant res.
id licet hinc etiam cognoscere. caedere si quem
ancipiti .videas ferro procul arboris auctum,
ante fit ut cernas ictum quam plaga per auris
det sonitum. sic fulgorem quoque cernimus ante m
quam tonitrum accipimu8‚ pariter qui mittitur igni
e simili causa, concursu natus eodem.

Hoc etiam pacto volucri loca lumine tingunt
nubes et tremulo tempestas impete fulgit.
ventus ubi invasit nubem et versatus ibidem 1⁷5
fecit ut ante cavam docui spissescere nubem,
mobilitate sua fervescit3 ut omnia motu
percalefacta vides ardescere, plumbea vero
glans etiam longo cursu volvenda liquescit.
ergo fervidus hic nubem cum perscidit atram, 18⁰
dissipat ardoris quasi per vim expressa repente
semina quae faciunt nictantia fulgura flammam
inde sonus sequitur qui tardius adficit auris
quam quae perveniunt oculorum ad lumina nostra.
scilicet hoc densis fit nubibus et simul alte 1812
extructis aliis alias super impete miro;

