V 123

et quibus ille modis congressus materiai

fundarit terram melum mare sidera solem

lunaique globum; tum quae tellure animantes

extiterint, et quae nullo sint tempore natae3 70

quove modo genus humanum variante loquella

coeperit inter se vesci per nomina 1·erum;

et quibus ille modis divom metus insinuarit

pectora, terrarum qui in orbi sancta tuetur

fana lacus lucos aras simulacraque divom. ⁷5

praeterea solis cursus lunaeque meatus

expediam qua vi flectat natura gubernans;

ne forte haec inter eaelum terramque reamur

libera sponte sua cursus lustrare perennis

morigera ad fruges augendas atque animantia, so

neve aliqua divom volvi ratione putemus.

nam bene qui didicere deos securum agere aevom,

si tamen interea mirantur qua ratione

quaeque geri possint, praesertim rebus in illis

quae supera eaput aetheriis cernuntur in orie, af»

rursus in antiquas referuntur religiones

et dominos aeris adsciscunt, omnia· posse

quos miseri credunt, ignari quid' queat esse,

quid nequeat, finita potestas denique cuique

quanam sit ratione atque alte terminus haerens. 90
Quod superest, ne te in promissis plura moremur,

principio maria ac terras caelumque tuere3

quorum naturam triplicem, tria corpora, Memmi,

tris species tam dissimilis, tria talia texta,

una. dies dabit exiti0, multosque per annos 95 .

sustentata ruet moles et maehina mundi.

nec me animi fallit quarn res nova miraque menti

accidat exitium caeli terraeque futurum,

et quam difficile id mihi sit pervincere dictis;

ut fit ubi insolitam rem adportes auribus ante 100

nec tamen hanc possis oculorum subdere visu

nec iacere indu manuS, via qua munita fidei

proxima fert humanum in peetus templaque mentis,

sed tamen effabor. dictis dabit ipsa fidem res

forsitan et graviter terrarum motibus ortis 105

omnia conquassari in parvo tempore cernes.

